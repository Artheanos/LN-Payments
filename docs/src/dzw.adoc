:imagesdir: ../images/
:table-caption!:
:sectnums:

[cols="2,1,1"]
|===

| *Numer zlecenia oraz nazwa i akronim projektu:* +
Local Crypto

| *Zleceniodawca:* +
_{ew. nazwa klienta zewnętrznego}_

1.2+| *Zleceniobiorca:* +
PJATK

| *Zespół projektowy:* +
Konieczny Aleksander +
Pieczul Jan +
Lewandowski Sebastian

| *Kierownik projektu:* +
Aleksander Konieczny

| *Nazwa dokumentu:* +
Dokument Założeń Wstępnych

| *Odpowiedzialny za dokument:* +
Pieczul Jan

| *Opiekun projektu:* +
Puźniakowski Tadeusz
|===

.*Historia dokumentu*
[cols="2,4,2,2,2"]
|===
| *Wersja* | *Opis modyfikacji* | *Rozdział / strona* | *Autor modyfikacji* | *Data*
| 1.0 | Wstępna wersja | Całość | Pieczul Jan | 20.11.21
| 1.1 | Poprawki oraz uzupełnienie braków | Całość | Lewandowski Sebastian | 5.12.21
| 1.2 | Poprawki i aktualizacje | Całość | Konieczny Aleksander | 6.12.21
| 1.4 | Migracja do formatu adoc | Całość | Aleksander Konieczny | 29.01.22
| 1.4 | Poprawki błędów | Całość | Aleksander Konieczny | 17.03.22
|===

== Opis problemu

Wraz z rozwojem technologii blockchain, pojawiają się nowe zastosowania inne niż tylko używanie jej jako wirtualne
pieniądze. Podczas pojedynczej transakcji na blockchainie istnieje możliwość zapisania danych, których nie
można później zmienić. W przypadku omawianej przez nas sieci Bitcoin jest to 80 bajtów. Stwarza to możliwość do
wykorzystania tej technologii np. do rejestrowania określonych wydarzeń. Można sobie wyobrazić, że ciężarówka wjeżdża
do portu, a to wydarzenie jest podpisywane tokenem powiązanym z daną transakcją w sieci bitcoin. Dzięki temu mamy
dowód, że to wydarzenie zdarzyło się na pewno, a ta informacja jest niezmienna.

Niestety występuje problem z finansowaniem operacji zapisywania danych na blockchainie bitcoina. Każda transakcja
wymaga uiszczenia pewnej opłaty. Przy wielu transakcjach koszta mogą być większe od wartości przelewanych pieniędzy.
Rozwiązaniem tego problemu może być stworzenie sklepu z jednorazowymi tokenami.

Użytkownik dokonuje płatności w sklepie, korzystając z kryptowaluty (np. Bitcoin) i w zamian otrzymuje określoną liczbę
jednorazowych tokenów, a za ich pomocą ma możliwość np. zapisywania danych.

== Cele systemu

System ma na celu umożliwić finansowanie jednorazowych tokenów do podpisywania wydarzeń w sieci Bitcoin. Wdrożenie tego
systemu rozwiąże problem, skąd pozyskać środki do korzystania z funkcjonalności związanych z zapisywaniem danych.
Chcielibyśmy, aby nasz projekt został wdrożony w ramach europejskiego projektu iNGENIOUS IoT. System jest przeznaczony
przede wszystkim dla osób chcących sfinansować różne przedsięwzięcia przy pomocy bitcoinów. Może być używany również
jako rodzaj sklepu internetowego, czy strony do przyjmowania dotacji. Sukcesem dla nas będzie uzyskanie działającego i
niezawodnego systemu, którego jakość będzie pozwalała na wdrożenie go w ramach innych projektów używających technologii
blockchain.

== Kontekst systemu

Głównym środowiskiem zastosowania ma być finansowanie rejestrowania wydarzeń w ramach projektu iNGENIOUS IoT. Będzie to
serwer pozwalający na przyjmowanie płatności, zwracając w zamian token, który będzie pozwalał na zarejestrowanie
wydarzeń w zewnętrznym systemie. Serwer po wygenerowaniu tokena będzie wysyłał go na serwer klienta, rejestrując
token w swojej bazie danych. Baza danych po naszej stronie będzie służyła do rejestrowania historii transakcji.
Planujemy 2 typy użytkowników: klient oraz administrator. Jeden administrator tworzony będzie automatycznie przy
pierwszym uruchomieniu serwera. Jego celem będzie pierwsze skonfigurowanie systemu. Klienci nie będą musieli
posiadać konta, ale będą mieli taką możliwość. Bez logowania będą mieli dostęp tylko do podstrony pozwalającej na
wykonanie płatności w sieci lightning, na której będzie wyświetlany token, który zakupił. System będzie posiadał
wbudowany portfel, na który przelewane będą środki. Aby wykonać przelew ze wbudowanego portfela, wymagane będą
podpisy od ⅔ wszystkich administratorów. Transakcje będzie można podpisywać w specjalnej aplikacji mobilnej,
służącej tylko do przechowywania kluczy prywatnych i podpisywania transakcji. Do aplikacji mobilnej użytkownik
będzie logował się przy pomocy tych samych referencji jak w przypadku konsoli admina. To rozwiązanie można by
zaimplementować jako rozszerzenie do serwisu BTC Pay Server, natomiast jest to bardzo duże narzędzie, które i tak
nie zapewnia wielu wymaganych przez nas funkcjonalności. O wiele lepszym pomysłem jest stworzenie nowego i lekkiego
rozwiązania, które będzie lepiej pasować do kontekstu naszego systemu.

== Zakres systemu (funkcjonalność)

=== Z punktu widzenia Administratora

* Generowanie faktury w celu otrzymania płatności
* Przyjmowanie płatności w sieci lightning
* Możliwość przeglądania historii płatności
* Możliwość przeglądania tokenów (które zostały wygenerowane i wysłane do Użytkownika po dokonaniu przez niego
płatności)
* Wypłata środków(przelew) po uzbieraniu zadeklarowanej kwoty
* Wysyłanie powiadomień w aplikacji mobilnej
* Budowanie transakcji multisig bitcoina z potwierdzeniami w aplikacji mobilnej

=== Z punktu widzenia Użytkownika

* Możliwość dokonywania płatności w sieci lightning i otrzymywania wygenerowanych tokenów
* Możliwość przeglądania historii swoich płatności(tylko zarejestrowani użytkownicy)

== Wymagania jakościowe i inne

* System ma zapewnić, aby przy poprawnym użytkowaniu aplikacji, dostęp do klucza prywatnego miał tylko jego właściciel.
* Użytkownik ma być autentykowany przy użyciu jego klucza prywatnego.
* Tylko administrator może podpisać przelew.
* System ma przeprowadzać płatność tylko po ustalonej ilości podpisów.
* Dostarczony system nie ma mieć przerw w dostawie usług.
* Konta adminów mają być zabezpieczone przed atakami.
* Płatność ma zostać wykonana w ciągu X sekund.

== Wizja konstrukcyjna
W części back-endowej skorzystamy z Javy 11, Springa, Bitcoinj i LightningJ. Do testów użyjemy JUnit 5, Mockito oraz
REST-assured.

Do części front-endowej użyjemy: React, TypeScript i Material-UI

Aplikacja mobilna zostanie stworzona w React Native / Flutter.

Oprócz tego skorzystamy jeszcze z Dockera, który będzie zawierał w sobie bitcoind, lnd oraz bazę danych SQL (PostgreSQL)

image:diagram_architecture.png[]

== Ograniczenia

=== Dotyczące produktu

System powinien generować token, który zostanie wysłany do firmy Telefonica.

=== Dotyczące zasobów projektowych

Projekt zostanie zrealizowany przez zespół trzyosobowy, do końca semestru letniego 2022.

== Słownik pojęć

*Token* - ciąg znaków uprawniający do podpisywania zdarzeń (albo jakikolwiek inny kod) +
*Sieć lightning* - kryptowalutowy protokół płatniczy drugiej warstwy. Ma on za zadanie umożliwić dokonywać szybkich
płatności. +
*bitcoind* - program, który implementuje protokół Bitcoin +
*lnd(Lightning Network Daemon)* - kompletna implementacja węzła sieci lightning +
*Portfel* - Program przechowujący klucze prywatne i publiczne do wykonywania transakcji na krypto walutach +
*Klucz publiczny* - używany do szyfrowania lub podpisywania informacji +
*Klucz prywatny* - używany do odszyfrowania informacji lub autoryzacji podpisu +
*Podpis* - sprawdzenia autentyczności danych +
*Użytkownik* - Osoba wykonująca płatność w zamian za token +
*Admin / Administrator* - Użytkownik posiadający konto, ma możliwość podpisywania przelewów +
*Przelew* - Przesłanie skumulowanych środków
