=== Sprint 6 (11.04.2022 - 25.04.2022)

Głównym celem tej iteracji było dokończenie funkcjonalności portfela. Zaplanowano również wznowienie prac nad
książką do pracy dyplomowej oraz podjęcie pierwszych kroków przy implementacji funkcjonalności transakcji, oraz
aplikacji mobilnej. Dodatkowo znalazły się też zaległe zadania dotyczące płatności przez niezalogowanych użytkowników
oraz pierwsze zadanie dotyczące testów E2E.

.Lista zadań w sprincie szóstym.
[cols="1,5,3,1,2"]
|===
|Klucz|Nazwa|Osoba przypisana|Story points|Status
|LP-96|Set up e2e tests|Aleksander Konieczny|3|Ukończone
|LP-106|Add all payments view|Jan Pieczul|2|Ukończone
|LP-102|Set up scheduler to automatically transfer funds|Aleksander Konieczny|1|Ukończone
|LP-113|Set up scheduler to automatically close all channels|Aleksander Konieczny|1|Ukończone
|LP-107|Create main wallet panel|Jan Pieczul|2|Ukończone
|LP-108|Implement LN channels status box|Aleksander Konieczny|2|Ukończone
|LP-110|Create LN wallet status box|Aleksander Konieczny|2|Ukończone
|LP-111|Create Bitcoin wallet status box|Aleksander Konieczny|2|Ukończone
|LP-112|Create wallet actions box|Aleksander Konieczny|2|Ukończone
|LP-98|Create form for wallet creation|Jan Pieczul|5|Ukończone
|LP-114|Add endpoint for uploading keys and integrate it with rest of app|Aleksander Konieczny|5|Ukończone
|LP-101|Create book chapter plan|Aleksander Konieczny|2|Ukończone
|LP-153|Create risk analysis|Aleksander Konieczny|1|Ukończone
|LP-68|Create title page and disclaimer|-|2|Nieukończone
|LP-118|Investigate push notifications|Aleksander Konieczny|-|Ukończone
|LP-139|Implement admin deletion|Sebastian Lewandowski|3|Nieukończone
|LP-104|Handle payments from non-logged users|Jan Pieczul|3|Nieukończone
|===

Zaplanowane zostało 16 zadań o wartości 37 punktów historii. W trakcie iteracji dodano jedno zadanie warte 1 punkt.
Pięć zadań zostało przeniesionych z poprzedniego sprintu. Ostatecznie plan na tę iterację obejmował 17 zadań
wartych łącznie 38 punktów historii.

==== Przebieg prac

Na tym etapie prac aplikacja posiadała już w pełni działające funkcjonalności. Zdecydowano się na powolne przejście
do implementacji scenariuszy oraz testów E2E. Pierwszym krokiem do rozpoczęcia prac była odpowiednia konfiguracja.
Folder zawierający testy znalazł się razem z kodem aplikacji internetowej. Wykorzystany został framework _Cypress_
wraz z narzędziem _Cucumber_. Wykonana została konfiguracja obu narzędzi, a także utworzono kilka przykładowych testów.
Następnie do pliku _package.json_ aplikacji internetowej dodano skrypty odpowiedzialne za przygotowanie środowiska
oraz uruchomienie testów. Na koniec zostało dodane nowe zadanie w Github Actions, uruchamiające testy E2E na takich
samych zasadach jak w przypadku pozostałych komponentów. Jedyną różnicą jest uruchamianie testów przy modyfikacji
kodu serwera oraz aplikacji internetowe, a nie w przypadku wyłącznie jednego z modułów.

Z poprzedniej iteracji zostało przeniesione zadanie LP-106, polegające na utworzeniu ekranu wyświetlającego
administratorom historię wszystkich płatności. Zadanie to udało się ukończyć w tej iteracji.

Następna grupa zadań dotyczy funkcjonalności portfela. Pierwsze dwa zadania dotyczą zadań planowanych obsługujących
automatyczne transfery środków. Jedno z nich ma za zadanie automatycznie zamykać kanały płatności przy osiągnięciu
limitu, natomiast drugie automatycznie przelewa środki z portfela w węźle Lightning na adres multisig. Kolejne zadania
dotyczą implementacji aplikacji internetowej. Utworzony został ekran portfela, a następnie implementowane były jego
poszczególne komponenty. Zaimplementowano cztery z pięciu. Piąty komponent był wykresem historii przychodów i został
zaplanowany na jedną z późniejszych iteracji. Użytkownik ma podgląd na stan środków w każdym z elementów procesu,
a także na postęp do automatycznego transferu środków. Dodany został też komponent zawierający guziki kontrolujące
portfel. Użytkownik może ręcznie zażądać zamknięcia kanałów i transferu środków. Ostatnim zadaniem było dodanie procesu
tworzenia nowego portfela. Jeżeli serwer zwróci kod 404 zamiast informacji o portfelu, użytkownik przekierowany
zostanie do formularza tworzenia nowego portfela.

Kolejne zadanie było pierwszym krokiem do implementacji funkcjonalności portfela. Zadanie to także było wymagane do
pełnego działania procesu tworzenia portfela. Mowa tutaj o możliwości przesłania swojego klucza publicznego przez
administratorów. Zadanie to obejmowało integrację tej funkcjonalności z innymi częściami aplikacji. Na początku
najpierw zaimplementowano odpowiedni punkt końcowy oraz odpowiednie metody w serwisach. Następnie informacja o
przesłanym kluczu została dołączona do odpowiedzi zwracającej listę administratorów. Posłużyło to do wyświetlenia
informacji o przesłanym kluczy w tabeli na stronie internetowe, a także na odfiltrowanie użytkowników bez kluczy w
formularzu tworzenia portfela.

W tej iteracji planowano również wznowienie prac nad książką do pracy dyplomowej. Zespół zebrał się, aby wspólnie
przedyskutować jej układ oraz planowany spis treści. Na podstawie tego spotkania powstała wstępna wersja spisu treści,
wraz z podrozdziałami. Planowano również dodanie strony tytułowej oraz oświadczenia autorów pracy, lecz nie udało
się tego zadania wykonać w tej iteracji i zostało ono przeniesione dalej. W trakcie sprintu dodane zostało zadanie
LP-153, polegające na napisaniu sekcji dotyczącej analizy ryzyk. Było to zadanie wykonane przez zespół w ramach
przedmiotu SAI. Po akceptacji prowadzącego zadanie zostało włączone do pracy dyplomowej.

Aby rozpocząć prace nad aplikacją mobilną, zespół musiał pozyskać wiedzę o tworzeniu powiadomień _push_. Domyślnym
rozwiązaniem wykorzystywanym w aplikacjach na system Android jest _Google Cloud Messaging_. Jest to usługa zintegrowana
z systemem operacyjnym, więc otrzymywanie powiadomień dzieje się automatycznie, a serwer jedynie musi wysłać
odpowiednie żądanie na serwer _Google_. Nie było to pożądane rozwiązanie, ponieważ wymagało stworzenia konta w
zewnętrznym systemie, a także odpowiedniej integracji.
Założeniem aplikacji jest udostępnienie jej każdemu do samodzielnego uruchomienia. Wymóg
rejestracji u innego dostawcy usług jest dodatkowym niechcianym wymaganiem dla użytkownika, więc zdecydowano się na
znalezienie innego rozwiązania. Podjęto decyzję o ponownym wykorzystaniu protokołu Websocket, gdyż jest to jedyne
rozwiązanie gwarantujące przesył danych w czasie rzeczywistym bez żadnych zewnętrznych usług. Jest to również
technologia aktualnie wykorzystywana w projekcie, więc integracja nie stanowiła problemu. Oczywiście rozwiązanie
to ma swoje minusy jak wymóg utrzymywania połączenia, co powoduje szybsze rozładowanie baterii, jednak zespół nie
znalazł żadnego innego rozwiązania spełniającego kryteria.

Ostatnie dwa zadania tej iteracji nie zostały ukończone. Pierwsze z nich dotyczyło dodania funkcjonalności
usuwania administrator. Może on zostać usunięty, kiedy nie jest członkiem portfela. Drugie zadanie to ponownie jest
obsługiwanie płatności przez niezalogowanych użytkowników. Już trzeci raz zadanie to zostanie przeniesione do
następnej iteracji.

==== Podsumowanie

Udało się ukończyć prawie wszystkie cele na tę iterację. Zaimplementowano wszystkie zadania dotyczące portfela.
Dodany został ekran wszystkich płatności, skonfigurowano testy E2E oraz dodano możliwość przesłania klucza publicznego
wraz ze zintegrowaniem tej funkcjonalności w liście administratorów i formularzu tworzenia portfela. Dodatkowo
rozpoczęto pracę nad książką do pracy dyplomowej poprzez dodanie pełnego spisu treści. Dużą porażką tej iteracji
jest ponowne nieukończenie płatności dla niezalogowanych użytkowników. Niestety tylko jeden członek zespołu ma
wiedzę potrzebną do jego ukończenia w sensownym czasie, co jest sporym utrudnieniem.

.Wykres spalania sprintu szóstego.
image::../images/sprints_raports/burndown_sprint6.png[]

Zakończono 14 z 17 zadań zaplanowanych na ten sprint. Dostarczone zostało łącznie 30 punktów historii. Trzech zadań
nie udało się ukończyć i zostało przeniesione do następnej iteracji. Udało się ukończyć więcej zadań niż w poprzednim
sprincie, jednak dalej nie były to wszystkie zadania, a co za tym idzie, rosło opóźnienie w realizacji projektu.
