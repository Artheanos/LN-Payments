=== Sprint 12 (11.07.2022 - 01.08.2022)

Wysiłki zespołu w tej iteracji miały skoncentrować się na zagadnieniach związanych z długiem technicznym oraz pracą
dyplomową, która w dalszym ciągu wymagała dużych nakładów pracy. Wciąż poprawy wymagały _testy E2E_ związane
z logowaniem oraz rejestracją, a na implementację czekały ostatnie funkcjonalności i mniejsze poprawki.

.Lista zadań w sprincie dwunastym.
[cols="1,5,3,1,2"]
|===
|LP-193|Change notifications status on broadcast|Aleksander Konieczny|1|Ukończone
|LP-196|Enable incoming request logging|Aleksander Konieczny|1|Ukończone
|LP-86|Reimplement NodeDetailsService|Aleksander Konieczny|1|Ukończone

|LP-195|Fix progress bars on wallet screen|Jan Pieczul|1|Ukończone
|LP-202|Add server and token url inputs to settings|Aleksander Konieczny|1|Ukończone
|LP-200|Protect wallet creation form then wallet is created|Aleksander Konieczny|1|Ukończone

|LP-203|Move LND files to .lnpayments directory|Aleksander Konieczny|1|Ukończone

|LP-159|Fix interactive mockup and update screenshots in book|Aleksander Konieczny|2|Ukończone
|LP-181|Rewrite main repo readme|Aleksander Konieczny|2|Ukończone

|LP-144|Write webservice subsection of "opis realizacji" chapter|Aleksander Konieczny|8|Ukończone
|LP-143|Write "Proces realizacji" chapter - part 1|Aleksander Konieczny|5|Ukończone
|LP-151|Write "dalszy rozwój" chapter|Aleksander Konieczny|1|Ukończone
|LP-141|Write "Plan" chapter|Jan Pieczul|3|Nieukończone
|LP-171|Write "testy" chapter.|-|3|Nieukończone

|LP-132|Add notification details component|Sebastian Lewandowski|2|Nieukończone
|LP-172|Adjust payment carousel|Jan Pieczul|2|Nieukończone
|LP-46|Create readme for webapp and mobileapp|Jan Pieczul|1|Nieukończone
|LP-135|Create auth scenarios|Sebastian Lewandowski|2|Nieukończone
|LP-138|Create transaction scenarios|Sebastian Lewandowski|3|Nieukończone
|LP-136|Create payments scenarios|Sebastian Lewandowski|3|Nieukończone
|LP-104|Handle payments from non-logged users|Jan Pieczul|3|Nieukończone
|===

Na tę iterację przypadło wstępnie 19 zadań wartych 43 punkty historii. Nie zostały usunięte żadne zadania,
natomiast dwa zostały dodane. Finalnie dało to 21 zadań, których estymacja wyniosła 47 punktów. Lwią część zagadnień
do wykonania w tym odstępie czasu stanowił po raz kolejny dług techniczny, naprawa błędów oraz książka projektowa.
Pomimo tego, że znalazło się w tej iteracji wiele zadań, miały one często bardzo niskie estymacje pokroju jednego
punktu. Zespół od początku wiedział, że osiągnięcie celów może być problematyczne poprzez rozpoczynający się sezon
wakacyjny.

==== Przebieg prac

Pierwszym z zadań ukończonych w tym sprincie było dodanie zmiany statusu powiadomień na wygasłe po uzyskaniu wymaganej
liczby potwierdzeń bądź odmów. Do tej pory, nawet po rozgłoszeniu transakcji powiadomienia pozostawały aktywne, więc
należało to zmienić. Dodano również logowanie wszystkich przychodzących żądań, wykorzystując mechanizm _Springa_.
Zdecydowano się na napisanie prostego rejestratora niewyświetlającego odpowiedzi i ich statusu, aby nie poświęcać tej
kwestii zbyt dużo czasu. Kolejnym podjętym krokiem była modyfikacja _NodeDetailsService_. Dotychczasowe rozwiązanie
zostało zastąpione przez _RestTemplate_. Dzięki temu administrator zyskał również możliwość podania własnego _node url_
w ustawieniach serwera. Znacząco uprościło to również testy integracyjne aplikacji, gdyż dotychczasowe rozwiązanie
wymagało postawienia dedykowanego serwera zwracającego adres IP na potrzeby testów.

Poprawiona została również funkcja odpowiedzialna za wyświetlanie paska postępu na ekranie portfela. Dotychczas,
po uzyskaniu maksymalnej wartości, pasek wracał do stanu początkowego, co było niepożądanym zachowaniem.
W ramach zadania LP-202 do ekranu ustawień serwera dodane zostały dwa brakujące pola, czyli
adres url serwera oraz serwisu, do którego wysyłane będą tokeny. Oba pola zaznaczone są w formularzu jako opcjonalne.
Następnym wykonanym zadaniem w tej iteracji, jeśli chodzi o implementację, było zablokowanie dostępu do formularza
tworzenia nowego portfela w wypadku gdy ten już istnieje.

Następnie zajęto się zagadnieniem związanym z przeniesieniem plików wymaganych do połączenia z _LND_ do katalogu
_.lnpayments_, tworzonego automatycznie a katalogu domowym użytkownika. Nie było to może zadanie niezbędne, ale dzięki
temu zabiegowi lokalizacja wszystkich plików konfiguracyjnych została ujednolicona.

Poprawione zostały również niektóre ekrany makiety interaktywnej, które zostały stworzone przez zespół przed
implementacją projektu. Zawierały drobne błędy, takie jak literówki czy nierówne ułożenie komponentów. Kolejnym
zadaniem, którym się zajęto, była modyfikacja istniejącego już _readme_ projektu, tak aby wyglądało ono bardziej
profesjonalnie i zawierało więcej użytecznych informacji. Chciano, aby po zapoznaniu się z nim zainteresowane
osoby były w stanie bez problemu samemu uruchomić i przetestować aplikację.

Do książki projektu dyplomowego dopisana została sekcja związana opisem rozwiązania serwera aplikacji. Udało się także
napisać pierwszą część rozdziału poświęconego procesowi realizacji. Zadanie to zostało przejęte przez Aleksandra
Koniecznego, a także zmieniono ilość punktów historii z 8 do 5. Wynikło to ze zmiany planu na ten rozdział, a także
chęci pchnięcia rozwoju do przodu. Sukcesem zakończyły się również prace nad rozdziałem "Dalszy rozwój". Planowano
również napisanie rozdziałów "Testy" oraz "Plan", jednak nie udało się ich zrealizować.

W tej iteracji ponownie nie zrealizowano również kilku zadań, których nie udało się ukończyć w poprzednich sprintach.
Są to między innymi testy E2E, dwa zadania dotyczące procesu płatności, dokończenie aplikacji mobilnej oraz napisanie
brakujących plików _readme_.

==== Podsumowanie

W tej iteracji udało się ukończyć wiele zadań związanych z rozwojem aplikacji. Do pierwszego zadania zostało ich
tylko kilka. Zespół nadal miał spore problemy z dostarczaniem zadań związanych z testami E2E i książką do pracy
dyplomowej. Niestety w dalszym ciągu nie udało się również ukończyć przyjmowania płatności od niezalogowanych
użytkowników. Był to kolejny sprint, w którym dużą część zadań wykonał jeden członek zespołu. Iteracja ta została ze
względu na sezon wakacyjny przedłużona o tydzień, jednak to nie pomogło w dostarczeniu wszystkich zakładanych zadań.

.Wykres spalania sprintu dwunastego.
image::../images/sprints_raports/burndown_sprint12.png[]

Udało się ukończyć 12 z zaplanowanych 21 zadań, które złożyły się na zdobycie 25 punktów historii. Pozostałe
zagadnienia, które nie zostały wykonane, musiały zostać przeniesione do kolejnego sprintu. W związku z powstałymi
opóźnieniami, w kolejnej iteracji pojawiło się bardzo dużo zadań, co nie było zbyt dobrą informacją dla zespołu.
