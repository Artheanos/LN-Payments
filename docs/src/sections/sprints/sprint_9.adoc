=== Sprint 9 (30.05.2022 - 13.06.2022)

W oryginalnym planie w tej iteracji planowano pracę nad długiem technicznym oraz poprawą stabilności aplikacji.
Niestety w poprzednich iteracjach nie ukończono tak dużej ilości zadań, że zespół musiał nadal pracować nad
funkcjonalnościami aplikacji. Na tym etapie prac nadal nie posiadano całego działającego procesu, od płatności do
transakcji. Zbliżał się w tamtym czasie termin prezentacji aplikacji mobilnej w ramach zajęć _PAMO_, więc te zadania
zostały potraktowane priorytetowo.

.Lista zadań w sprincie dziewiątym.
[cols="1,5,3,1,2"]
|===
|Klucz|Nazwa|Osoba przypisana|Story points|Status
|LP-180|Migrate mobile app|Jan Pieczul|3|Ukończone
|LP-184|Replace common-ts with a more convenient solution|Jan Pieczul|2|Ukończone
|LP-129|Create server url input view|Jan Pieczul|3|Ukończone
|LP-125|Create upload keys view|Jan Pieczul|3|Ukończone
|LP-126|Create notification list view|Aleksander Konieczny|3|Ukończone
|LP-132|Add notification details component|-|2|Nieukończone
|LP-127|Add confirmation/denial flow|-|5|Nieukończone
|LP-133|Handle push notifications|-|3|Nieukończone
|LP-47|Create readme for webservice|Aleksander Konieczny|1|Ukończone
|LP-79|Implement user details controller|Aleksander Konieczny|2|Ukończone
|LP-116|Create form for creating new transactions|Aleksander Konieczny|2|Ukończone
|LP-141|Write "Plan" chapter|Jan Pieczul|3|Nieukończone
|LP-151|Write "Proces realizacji" chapter - part 1|Sebastian Lewandowski|8|Nieukończone
|LP-160|Implement wallet recreation flow|-|3|Nieukończone
|LP-135|Create auth scenarios|Sebastian Lewandowski|2|Nieukończone
|LP-136|Create payment scenarios|Sebastian Lewandowski|3|Nieukończone
|LP-138|Create transaction scenarios|Sebastian Lewandowski|3|Nieukończone
|LP-162|Add generic way to send tokens to downstream systems|-|3|Nieukończone
|LP-104|Handle payments from non-logged users|Jan Pieczul|3|Nieukończone
|===

Zaplanowane zostało 17 zadań wartych 49 punktów historii. Większość z tych zadań była już wcześniej planowana w
innych iteracjach. W trakcie sprintu dodane zostały 2 zadania warte 5 punktów. Ostatecznie zakres zadań wyniósł
19 zadań wartych 54 punkty. Pomimo tego, że termin prac przesunięto na początek września, aplikacja mobilna wciąż
musiała zostać ukończona w czerwcu. Z tego powodu w tej iteracji ponownie zawarto wiele zadań.

==== Przebieg prac

Priorytetem tej iteracji był rozwój aplikacji mobilnej. Na początku prac napotkano kilka poważnych problemów.
Okazało się, że biblioteka obsługująca protokół Bitcoina w prototypie nie jest kompatybilna z aplikacją mobilną
stworzoną z zestawem narzędzi _Expo_. Było to bardzo problematyczne, gdyż zablokowało to rozwój aplikacji. Zespół
musiał znaleźć rozwiązanie pozwalające na jej użycie. Zdecydowano się na pozbycie się _Expo_. Praktycznie
cała aplikacja musiała zostać przepisana, gdyż proces tworzenia oprogramowania tylko i wyłącznie z wykorzystaniem
narzędzi dostarczanych z _React Native_ kompletnie różni się od _Expo_. Po długiej walce udało się przenieść aplikację
na domyślne narzędzia budowania. Udało się także dodać bibliotekę _BitcoinJS_, dzięki zastosowaniu narzędzia
_rn-nodeify_, pozwalającego na dodanie pakietów _Node_ do aplikacji tworzonej w _React Native_. Kolejnym problemem
okazał się wcześniej dodany pakiet wspólny _common-ts_. Miał on na celu pozbycie się duplikatów z aplikacji
internetowej oraz mobilnej. Niestety praca z tym pakietem okazała się bardzo nieporęczna. Wymagana była jego
kompilacja oraz ręczne dodanie przy każdej modyfikacji, co przy równoczesnej pracy nad innymi komponentami bardzo
utrudniało programowanie. Nie istnieje rozwiązanie pozwalające na dynamiczną aktualizację pakietów, więc zdecydowano
się na usunięcie pakietu wspólnego. Praca z duplikatami w tym przypadku nie jest dużym utrudnieniem, a zdecydowanie
przyspieszyło to prace nad komponentami systemu.

Po uporaniu się ze środowiskiem aplikacji mobilnej przystąpiono do jej implementacji. Jako pierwsze zostało zrealizowane
zadanie LP-149. Miało ono początkowo dodawać nowy ekran przed logowaniem, w którym użytkownik musiałby podać adres
serwera. W trakcie prac zmieniono kryteria akceptacji. Postanowiono, że lepszy rozwiązaniem będzie dodanie tego pola
do ekranu adresu. Następnie został dodany nowy ekran odpowiedzialny za generowanie oraz przesyłanie kluczy.
Ekran składa się tylko z obracającego się kółka ładowania oraz tekstu opisującego aktualnie trwającą czynność.
W tym czasie aplikacja generuje parę kluczy, zapisuje klucz prywatny lokalnie oraz wysyła klucz publiczny na serwer.
Ekran ten wyświetlany jest tylko przy pierwszym logowaniu do aplikacji mobilnej. Zaimplementowany został również
ekran główny aplikacji, zawierający pobrane powiadomienia z bazy danych. Ekran obsługuje paginację oraz odświeżanie
listy obsługiwane odpowiednimi ruchami na ekranie. Każde powiadomienie można również kliknąć. Użytkownik jest wtedy
przekierowany na ekran, na którym w przyszłości będą jego szczegóły oraz guziki do potwierdzania, oraz odrzucania
powiadomienia. W tym zadaniu napotkano problem z nawigacją pomiędzy ekranami. Aktualna implementacja nie pozwalała na
utworzenie ekranu wyświetlanego nad innymi panelami, a tak właśnie zaplanowano implementację ekranu szczegółów
powiadomienia. Wymagało to praktycznie przepisania kodu odpowiedzialnego za nawigację w aplikacji. W tym sprincie
planowano również zadania wykańczające ekran szczegółów powiadomienia, czyli dodanie samych szczegółów oraz
implementacja procesu potwierdzania i odrzucania powiadomienia. Zaplanowano również obsługę powiadomień _push_
przychodzących z serwera. Niestety tych zadań nie udało się ukończyć i zostały one przeniesione do następnej iteracji.

Dwa następne zadania dotyczyły dalszych prac nad serwerem. Komponent ten był już bliski ukończenia, a zadań w rejestrze
było coraz mniej. Pierwsze zadanie dotyczyło napisanie pliku _readme_ dla serwera, zawierającego informacje o
komponencie oraz instrukcje jego uruchomienia i testowania. Drugie zadanie dotyczyło brakującej funkcjonalności
profilu użytkownika. Dodane zostały dwa punkty końcowe. Ta funkcjonalność wymagała dodania możliwości pobrania
szczegółów danego użytkownika. W pierwszym wydaniu zaplanowano, że użytkownik będzie mógł zmienić tylko i wyłącznie
hasło, co zostało zaimplementowane w ramach drugiego punktu końcowego. Modyfikacja pozostałych pól jest w planach
na następne iteracje.

Następne zadanie dotyczyło dodania formularza tworzącego nowe transakcje. Na jego potrzeby dodano w ramach tego zadania
dodatkowy punkt końcowy zwracający dane wymagane do tworzenia transakcji takich jak dostępne środki i wysokość opłaty
transakcyjnej. Dodatkowo należało zaimplementować filtr uniemożliwiający dostęp do formularza, gdy istnieje oczekująca
transakcja.

Ostatnia grupa zadań nie została ukończona. Są to te same zadania, które nie zostały również ukończone w poprzedniej
iteracji. Znajdują się w tej grupie zadania dotyczące pisania rozdziałów pracy dyplomowej, implementacji testów E2E,
a także zadania związane z funkcjonalnościami portfela i płatności.

==== Podsumowanie

Jest to kolejna już iteracja, w której nie ukończono bardzo wielu z zaplanowanych zadań. Pomimo przeciwności udało się
wznowić prace nad aplikacją mobilną. Problemy te były częściowym usprawiedliwieniem w niepowodzeniach tej iteracji, gdyż
pochłonęły one prawie połowę iteracji. Poczyniono nieznaczne postępy przy zadaniach związanych z serwerem i aplikacją
mobilną. Nie ukończono natomiast żadnego zadania dotyczącego testów E2E, a także wielu zadań dotyczących aplikacji
mobilnej oraz internetowej.

.Wykres spalania sprintu dziewiątego.
image::../images/sprints_raports/burndown_sprint9.png[]

Udało się zakończyć 8 z 19 zadań wartych 19 punktów. Po raz kolejny wiele zadań zostało przeniesionych do następnej
iteracji oraz do rejestru zadań. Nie jest to satysfakcjonujący wynik, natomiast jest i tak o wiele lepszy od
kilku poprzednich iteracji. W bardzo powolnym tempie zespół zbliżał się do końca implementacji _MVP_ systemu.
