=== Sprint 8 (16.05.2022 - 30.05.2022)

Oryginalnym celem tej iteracji było dokończenie MVP aplikacji, czyli pierwszej wersji zawierającej niezbędne
funkcjonalności, aby wypuścić produkt na rynek. Niestety liczne opóźnienia spowodowały nagromadzenie w tej iteracji
wielu zadań nie zawsze związanych z zakresem MVP. Lista zadań obejmuje prace nad transakcjami, portfelem, książką do
pracy dyplomowej oraz innymi brakującymi funkcjonalnościami.

.Lista zadań w sprincie ósmym.
[cols="1,5,3,1,2"]
|===
|Klucz|Nazwa|Osoba przypisana|Story points|Status
|LP-115|Create panel with transactions|Aleksander Konieczny|5|Ukończone
|LP-116|Create form for creating new transactions|-|2|Nieukończone
|LP-123|Create service for transaction verification and broadcasting|Aleksander Konieczny|3|Ukończone

|LP-156|Extract notifications web socket part to separate controller|Aleksander Konieczny|1|Ukończone
|LP-161|Add wallet recreation endpoint|Aleksander Konieczny|3|Ukończone
|LP-160|Implement wallet recreation flow|-|3|Nieukończone

|LP-155|Create server setting management service and endpoint|Aleksander Konieczny|5|Ukończone

|LP-173|Add social aspects part|Aleksander Konieczny|1|Ukończone
|LP-141|Write "Plan" chapter|Jan Pieczul|3|Nieukończone
|LP-151|Write "Proces realizacji" chapter - part 1|Sebastian Lewandowski|8|Nieukończone
|LP-168|Add security description in Analysis chapter|-|1|Nieukończone
|LP-159|Fix interactive mockup and update screenshots in book|-|2|Nieukończone

|LP-129|Create server url input view|-|3|Nieukończone
|LP-125|Create upload keys view|-|3|Nieukończone
|LP-126|Create notification list view|-|3|Nieukończone
|LP-133|Handle push notifications|-|3|Nieukończone
|LP-132|Add notification details component|-|2|Nieukończone
|LP-127|Add confirmation/denial flow|-|5|Nieukończone

|LP-135|Create auth scenarios|Sebastian Lewandowski|2|Nieukończone
|LP-136|Create payment scenarios|Sebastian Lewandowski|3|Nieukończone
|LP-138|Create transaction scenarios|Sebastian Lewandowski|3|Nieukończone

|LP-162|Add generic way to send tokens to downstream systems|-|3|Nieukończone
|LP-104|Handle payments from non-logged users|Jan Pieczul|3|Nieukończone
|===

W tej iteracji zaplanowano początkowo aż 21 zadań, które wymagały nakładu prac wartych 68. W trakcie iteracji zostały
dodane 2 zadania warte 2 punty. Finalnie zakres iteracji objął 23 zadania warte 70 punktów. Jest to dwukrotnie więcej,
niż wynosił zakres poprzednich iteracji. Wynikło to z chęci podjęcia próby ukończenia aplikacji w pierwotnym terminie,
czyli połowie czerwca. Podczas planowania sprintu członkowie zespołu zadeklarowali się podjąć się próby wykonania
większej ilości zadań, aby ukończyć projekt w planowanym czasie.

==== Przebieg prac

Priorytetem tej iteracji było ukończenie brakujących funkcjonalności. Jedną z nich jest część aplikacji internetowej
odpowiedzialnej za transakcje. Zadania te były początkowo planowane w poprzedniej iteracji. Wykonany został ekran
transakcji, wyświetlający dane w tabeli. Wymagało ono sporo modyfikacji w aktualnym kodzie. Chciano, aby oczekująca
transakcja była zawsze wyświetlana na każdej stronie. Nie było to zaimplementowane w komponencie tabeli ani nie było
proste w implementacji. Następne zadanie dotyczyło formularza tworzenia płatności. Polegało ono na dodanie nowego
punktu końcowego z danymi wymaganymi do transakcji oraz stworzeniu samego formularza a aplikacji internetowej.
Zadanie to nie zostało ukończone w tej iteracji. Udało się natomiast rozwinąć proces zatwierdzania transakcji.
Została dodana funkcjonalność rozgłaszania transakcji po zebraniu odpowiedniej ilości podpisów. Przed samym
rozgłoszeniem dokonywane jest próbne uruchomienie skryptów mające na celu weryfikację poprawności transakcji.
W przypadku uzbierania ilości odrzuceń transakcji uniemożliwiającej rozgłoszenie, dokonywana jest odpowiednia
aktualizacja w bazie danych.

Kontynuowano również prace nad portfelem. Zaplanowano w tej iteracji dodanie odtwarzania portfela. Polega ono
na stworzeniu nowego oczekującego portfela w bazie danych, po czym utworzeniu transakcji przelewającej środki na nowy
adres. Aby to zadanie ułatwić, w trakcie iteracji dodano zadanie polegające na poddaniu refaktoryzacji logikę
odpowiedzialną za wysyłanie powiadomień. Została ona wyciągnięta do osobnego kontrolera, co ułatwiło wykorzystanie
jej w innych klasach aplikacji. Następnie cały proces został zaimplementowany w części serwerowej. Rozwiązanie
powstało na bazie funkcjonalności tworzenia nowego portfela. Główne różnice to rodzaj transakcji, która zawsze
zbiera wszystkie dostępne środki oraz dodatkowe operacje w bazie danych. Dotychczasowy portfel musi pozostać
aktywny tak długo, aż transakcja nie zostanie zaakceptowana przez inne węzły w sieci Bitcoina. Nie można natomiast
w trakcie procesu przelewać środków z portfela w węźle Lightning, gdyż zostałyby one zablokowane na później nieaktywnym
adresie. W tej iteracji chciano również rozszerzyć aplikację internetową o tę funkcjonalność, jednak nie udało się tego
osiągnąć.

Jedną z brakujących funkcjonalności, które zespół zapomniał zaimplementować wcześniej, są ustawienia serwera. W tym
sprincie zaplanowano rozszerzenie serwera o tę funkcjonalność. Zdecydowano się na przechowywanie ustawień w pliku
konfiguracyjnym, którego lokalizacja jest w folderze znajdującym się w katalogu domowym użytkownika komputera.
Wartości są przechowywane w formacie klucz-wartość. Zaimplementowane zostały dwa punkty końcowe, jeden do pobierania
ustawień, a drugi do ich aktualizacji. W przypadku aktualizacji zastosowano mechanizm zabezpieczający przed
utraconymi zapisami podobny do tego znanego z podpisywania transakcji. Rozwiązanie zostało również zintegrowane z
resztą aplikacji, aby inne serwisy wykorzystywały ustawienia z pliku zamiast sztywno zakodowanych stałych.

Zespół planował spore prace nad książką do pracy dyplomowej. Chciano napisać dwa nowe rozdziały, "Plan" oraz pierwszą
część procesu realizacji. Zaplanowano również poprawki do aktualnie istniejących rozdziałów. Niestety żadnego z
zadań nie udało się dokończyć. W trakcie iteracji zostało dodane zadanie, polegające na dodanie podrozdziału o
społecznych aspektach projektu. Zadanie to zostało wykonane w ramach zajęć z _SAI_.

W tej iteracji nie zostało ukończonych wiele zadań. Chciano początkowo poczynić duże postępy z aplikacją mobilną.
Na liście zadań znalazły się krytyczne zadania, takie jak generowanie i przesyłanie kluczy, wyświetlanie powiadomień
oraz podpisywanie transakcji. Planowano również stworzenie wszystkich brakujących testów E2E, dotyczących
uwierzytelniania, płatności oraz transakcji. Na koniec zaplanowano dwa zaległe zadania dotyczące procesu płatności.
Pierwsze z nich dotyczy dodania automatycznego przesyłania opłaconych tokenów na adres wskazany w ustawieniach serwera.
Drugie zadanie to po raz kolejny dodanie płatności dla niezalogowanych użytkowników. Żadnych z tych zadań nie udało
się ukończyć. Większość została przeniesiona do następnej iteracji, a część wróciła do rejestru zadań.

==== Podsumowanie

Sprint zakończył się kompletną porażką. Nie osiągnięto w pełni prawie żadnego celu. Udało się dodać część serwerową
dla odtwarzania portfela, zaimplementowano rozgłaszanie transakcji oraz pobieranie danych wymaganych do jej stworzenia.
Nie zrobiono prawie żadnych postępów w aplikacji mobilnej, aplikacji internetowej oraz dokumentacji. Porażką zakończyła
się również implementacja zaległych zadań z procesu płatności.

.Wykres spalania sprintu ósmego.
image::../images/sprints_raports/burndown_sprint8.png[]

Ukończono zaledwie 6 zadań, a zaplanowanych było aż 23. Dostarczone zadania miały wartość 18 punktów. Reszta zadań
została przeniesiona do następnej iteracji bądź do rejestru zadań. Okazało się oczywiste, że projekt nie zostanie
ukończony w pierwszym terminie. Ilość zadań w rejestrze zadań była wciąż ogromna. Prac nie ułatwiał fakt, że była to już
druga iteracja z rzędu, w której zadania dostarczane były tylko przez jednego członka zespołu.
