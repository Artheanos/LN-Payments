=== Sprint 7 (25.04.2022 - 16.05.2022)

W tej iteracji zaplanowano prace nad funkcjonalnością transakcji oraz powiązanych z nią powiadomień, a także
rozpoczęcie prac nad aplikacją mobilną. Zakres zadań objął również kolejne prace nad rozdziałami książki do pracy
dyplomowej. Planowano także zacząć realizację pierwszych scenariuszy testów E2E.

.Lista zadań w sprincie siódmym.
[cols="1,5,3,1,2"]
|===
|Klucz|Nazwa|Osoba przypisana|Story points|Status
|LP-122|Implement push notification service|Aleksander Konieczny|5|Ukończone
|LP-121|Create endpoint for creating transactions|Aleksander Konieczny|3|Ukończone
|LP-119|Create endpoint for querying notifications|Aleksander Konieczny|2|Ukończone
|LP-117|Add endpoint for querying all transactions|Aleksander Konieczny|2|Ukończone
|LP-131|Implement endpoint for obtaining raw tx|Aleksander Konieczny|3|Ukończone
|LP-120|Add endpoint for confirmation/rejection handling|Aleksander Konieczny|3|Ukończone
|LP-115|Create panel with transactions|-|5|Nieukończone
|LP-116|Create form for creating new transactions|-|2|Nieukończone
|LP-68|Create title page and disclaimer|Aleksander Konieczny|2|Ukończone
|LP-142|Write "Analiza" chapter|Aleksander Konieczny|5|Ukończone
|LP-140|Write "Wizja" chapter|Aleksander Konieczny|2|Ukończone
|LP-141|Write "Plan" chapter|Jan Pieczul|3|Nieukończone
|LP-151|Write "dalszy rozwój" chapter|-|1|Nieukończone
|LP-139|Implement admin deletion|Sebastian Lewandowski, Jan Pieczul|3|Ukończone
|LP-157|Sort get responses by date desc|Aleksander Konieczny|1|Ukończone
|LP-158|Create a js package with common components|Jan Pieczul|2|Ukończone
|LP-124|Create login view|Jan Pieczul|5|Ukończone
|LP-128|Add sidepanel|Jan Pieczul|2|Ukończone
|LP-125|Create upload keys view|-|3|Nieukończone
|LP-129|Create server url input view|-|3|Nieukończone
|LP-135|Create auth scenarios|Sebastian Lewandowski|2|Nieukończone
|LP-104|Handle payments from non-logged users|Jan Pieczul|3|Nieukończone
|===

Początkowo zaplanowane zostało 19 zadań wartych aż 57 punktów. Większa ilość wymaganych nakładów wiąże się z
zaległościami z poprzednich iteracji. Zespół wyraził chęć cięższej pracy, aby zdążyć z realizacją projektu do połowy
czerwca 2022. W trakcie iteracji zostały dodane 3 zadania warte 5 punktów. Trzy zadania zostały przeniesione z
poprzedniej iteracji. Finalnie plan objął 22 zadania warte 62 punkty historii.

==== Przebieg prac

Pierwsza grupa zadań dotyczy obsługi funkcjonalności transakcji. Prace zostały rozpoczęte od stworzenia serwisu
obsługującego powiadomienia. W ramach tego zadania umożliwiono tworzenie powiadomień oraz wysyłanie ich przez
protokół websocket. Adres kanału wyliczany jest dla osobno każdego administratora na podstawie jego niezmiennych danych.
Mając już serwis wysyłający powiadomienia, rozpoczęto implementację punktu końcowego razem z serwisami do obsługi
tworzenia transakcji. Wykorzystany został częściowo kod pochodzący z prototypu, jednak został diametralne
zrefaktoryzowany. Wymagało to generowania skryptów, korzystając z kluczy publicznych administratorów. Następne dwa
zadania polegały na dodaniu punktów końcowych do pobierania zarówno transakcji, jak i powiadomień. Obie
funkcjonalności zawierają w sobie paginację. W przypadku pobierania transakcji odpowiedź HTTP zawiera dodatkowo
wyszczególnione pole na oczekującą transakcję. Dzięki temu w aplikacji mobilnej będzie możliwe wyświetlanie tej
transakcji niezależne od aktualnie wyświetlanej strony. Kolejne dwa zadania dotyczą implementacji procesu podpisywania
transakcji. Składa się on z dwóch kroków: pobrania surowej transakcji w formacie szesnastkowym oraz przesłaniu
tej samej podpisanej transakcji. Oczywiście w przypadku odrzucenia transakcji wystarczy tylko jedno żądanie
aktualizujące encję w bazie danych. Do testowania podpisywania transakcji wykorzystano prototyp aplikacji mobilnej.
Zadanie LP-120 sprawiło sporo problemów. Najpierw należało napisać nietrywialny kod weryfikujący podpisy. Następnie
należało rozwiązać problem straconych zapisów. Pobieranie oraz przesyłanie podpisanych transakcji odbywa się
asynchronicznie. Należało dodać zabezpieczenia na wypadek, gdy dwóch użytkowników pobierze tę samą transakcję, po czym
oboje będą próbować ją podpisać. Bez odpowiednich zabezpieczeń pierwszy podpis mógłby zostać stracony poprzez
nadpisanie transakcji w bazie danych. Zadanie to okazało się trudniejsze, niż początkowo planowano, przez co poświęcono
na nie o wiele więcej czasu. W tej iteracji planowano dodać ekran transakcji oraz formularz je tworzący do aplikacji
internetowej. Niestety obu zadań nie udało się ukończyć i zostały przeniesione do następnej iteracji.

Kolejnym założeniem na tę iterację było kontynuowanie prac nad książką do pracy dyplomowej. Udało się zrealizować
zadanie z poprzedniej iteracji dotyczące dodanie strony tytułowej oraz oświadczenia autorów. Nie jest to tak proste,
jak by się mogło wydawać, gdyż narzędzie Asciidoctor nie wspiera tworzenia własnych stron tytułowych. Wbudowane
generowanie nie odpowiadało wymaganiom. Zdecydowano się na stworzenie nowego dokumentu w formacie asciidoc zawierającego
stronę tytułową i oświadczenie. Następnie zmodyfikowano plik _makefile_ budujący dokumentację w taki sposób, aby po
kompilacji pracy dyplomowej i strony tytułowej oba pliki były łączone w jeden. W tej iteracji planowano również
napisanie kilku rozdziałów. Pierwszym z nich był "Analiza". Obejmował on udokumentowanie wiedzy zdobytej w
pierwszym etapie prac, łącznie z opisami użycia kryptowalut, a także stworzeniu wielu wykresów obrazujących tworzoną
aplikację i zachodzące w niej procesy. Pisanie rozdziałów okazało się o wiele bardziej czasochłonne, niż początkowo
założono, a wykonanie zadania zajęło aż 8 dni. Kolejnym napisanym rozdziałem był "Wizja" (później przemianowany na
"Projekt"). Opisuje on wybór technologii do realizacji projektu opisanego w rozdziale "Analiza". W tej iteracji
planowano również napisanie rozdziałów "Plan", opisującego procesy oraz podejście do pracy w zespole, a także
"Dalsze plany", przedstawiający plany zespołu na rozwijanie aplikacji po zakończeniu pracy dyplomowej. Niestety tych
dwóch rozdziałów nie udało się ukończyć, przez co zostały przeniesione do następnej iteracji.

Następnie zrealizowano dwa mniejsze zadania. Pierwszym z nim jest funkcjonalność usuwania administratorów. Było
to zadanie wymagające zmiany kodu zarówno w serwerze, jak i aplikacji internetowej. Dzięki temu każdy użytkownik
niebędący członkiem portfela może zostać usunięty. Drugie zadanie dotyczyło zmiany kolejności wyświetlania wyników
w tabelach. Domyślnie dane były zwracane w kolejności dodania ich do bazy danych. Zespół doszedł do wniosku, że
intuicyjne będzie zwracane danych w takiej kolejności, aby najnowsze wyniki były wyświetlane na górze strony.

W tej iteracji zaplanowano implementację pierwszych zadań dotyczących aplikacji mobilnej. W trakcie sprintu dodano
zadanie polegające na wydzieleniu części wspólnych aplikacji mobilnej i internetowej do jednego komponentu. Oba
komponenty systemu wykorzystują język programowania _Typescript_, więc wydawało się to początkowo dobrym posunięciem.
Niestety spowodowało to potrzebę kompilacji i ręcznego dodawania nowego modułu przy każdej jego modyfikacji.
Zostały dodane odpowiednie zadania mające na celu poprawę tego procesu. Po zakończeniu tego zadania przystąpiono
do implementacji pierwszego ekranu, czyli logowania wraz z integracją procesu uwierzytelniania. Logowanie do aplikacji
mobilnej dostępne jest tylko dla administratorów, dlatego wymagano dodania obsługi takich przypadków w tym zadaniu.
Przy tworzeniu nawigacji dla aplikacji mobilnej odkryto, że najlepszy sposobem jest dodanie od razu menu bocznego,
gdyż odbywa się to automatycznie przez używany szablon aplikacji. Wbrew pozorom, było to łatwiejsze, niż stworzenie
układu ekranów bez panelu bocznego. W rejestrze zadań znajdowało się odpowiadające zadanie, zaplanowane na następną
iterację, jednak zostało ono przeniesione oraz zakończone w tej iteracji. Zespół planował również dodać ekran
odpowiedzialny za generowanie pary kluczy i przesłanie klucza publicznego na serwer oraz dodanie ekranu do wpisania
adresu URL serwera przed logowaniem. Niestety obu zadań nie udało się dokończyć i zostały one przeniesione do
następnej iteracji.

Ostatnie dwa zadania nie zostały ukończone. Pierwsze dotyczyło utworzenia scenariusze testów E2E procesów logowania
i rejestracji. Drugie zadanie to ponownie obsługa płatności przez niezalogowanych użytkowników. Zadanie zostało po raz
kolejny przeniesione do następnej iteracji.

==== Podsumowanie

W tej iteracji udało się ukończyć większość celów. Standardowo już wykonano wszystkie zadania po stronie serwera,
a te niewykonane znajdują się głównie po stronie aplikacji internetowej, a teraz także aplikacji mobilnej i
dokumentacji. Udało się zrobić duże postępy nad funkcjonalnością transakcji. Interfejs API wspiera już cały proces
podpisywania i odrzucania transakcji. Administratorzy mają także możliwość pobierania swoich powiadomień oraz
historii transakcji. Udało się wykonać część zaplanowanych zadań dotyczących książki do pracy dyplomowej oraz
aplikacji mobilnej, a także zrealizowano kilka pomniejszych zadań usprawniających działanie aplikacji.

.Wykres spalania sprintu siódmego.
image::../images/sprints_raports/burndown_sprint7.png[]

Ukończone zostało 14 z 22 zaplanowanych zadań. Dostarczonych zostało 40 punktów historii. Oznacza to, że aż 8 zdań
o wartości 22 punktów zostało przeniesionych do następnej iteracji. Jest to bardzo zły wynik, który tylko potęgował
opóźnienie w realizacji projektu. Nierówny wkład własny członków zespołu spowodował, że zadania związane z serwerem
kończone były zawsze na czas, natomiast zadania związane z _frontend'em_ stale nie były dostarczane w terminie.
