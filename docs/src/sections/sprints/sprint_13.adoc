=== Sprint 13 (01.08.2022 - 24.08.2022)

Celem tej iteracji było oczywiście dostarczenie wszystkich nieukończonych jeszcze zadań. Miała to być ostatnia iteracja,
której zakończenie oznaczałoby koniec prac nad projektem. Większość z zaplanowanych zadań dotyczyła pracy dyplomowej
oraz drobnych poprawek. Znalazło się również kilka brakujących funkcjonalności do implementacji. Spora ilość zadań nie
napawała optymizmem i zwiastowała wzmożoną końcówkę prac nad projektem.

.Lista zadań w sprincie trzynastym.
[cols="1,5,3,1,2"]
|===
|LP-132|Add notification details component|Sebastian Lewandowski|2|Ukończone
|LP-104|Handle payments from non-logged users|Jan Pieczul|3|Ukończone
|LP-172|Adjust payment carousel|Jan Pieczul|2|Ukończone
|LP-198|Improve JWT management for webapp|Jan Pieczul|2|Ukończone
|LP-165|Create deployable artifacts|Aleksander Konieczny|3|Ukończone
|LP-135|Create auth scenarios|Sebastian Lewandowski|2|Ukończone
|LP-46|Create readme for webapp and mobileapp|Jan Pieczul|1|Ukończone
|LP-169|Write "Proces realizacji" chapter - part 2|Aleksander Konieczny|5|Ukończone
|LP-182|Write "Proces realizacji" chapter - part 3|Sebastian Lewandowski, Aleksander Konieczny|5|Ukończone
|LP-145|Write webapp subsection of "opis realizacji" chapter|Jan Pieczul|8|Ukończone
|LP-146|Write mobileapp subsection of "opis realizacji" chapter|Aleksander Konieczny|5|Ukończone
|LP-207|Write empty parts of "opis realizacji" chapter|Aleksander Konieczny|3|Ukończone
|LP-205|Write project presentation chapter|Aleksander Konieczny|3|Ukończone
|LP-171|Write "testy" chapter|Sebastian Lewandowski|3|Ukończone
|LP-175|Perform manual tests of entire system|Aleksander Konieczny|2|Ukończone
|LP-141|Write "Plan" chapter|Aleksander Konieczny|3|Ukończone
|LP-147|Write "podsumowanie realizacji" chapter|Aleksander Konieczny|2|Ukończone
|LP-148|Complete own contribution for Aleksander Konieczny|Aleksander Konieczny|1|Ukończone
|LP-149|Complete own contribution for Jan Pieczul|Jan Pieczul|1|Ukończone
|LP-150|Complete own contribution for Sebastian Lewandowski|Sebastian Lewandowski|1|Ukończone
|LP-209|Apply mentor's remarks - part 1|Aleksander Konieczny|2|Ukończone
|LP-210|Apply mentor's remarks and polish book - part 2|Aleksander Konieczny|2|Ukończone
|LP-197|Update book style|Aleksander Konieczny|1|Ukończone
|LP-199|Add missing terms to glossary|Aleksander Konieczny|2|Ukończone
|LP-152|Add attachments|Aleksander Konieczny|1|Ukończone
|LP-208|Review and update older parts of the book|Aleksander Konieczny|1|Ukończone
|===

Wstępnie w tym sprincie znalazły się aż 24 zadania, wycenione w sumie na 62 punkty historii. Takiej ilości można było
się spodziewać, biorąc pod uwagę opóźnienia z poprzednich iteracji. Dodatkowo dwa zadania warte 4 punkty zostały dodane
w trakcie trwania iteracji. Łącznie zakres prac na ostatnią iterację objął 26 zadań wartych 66 punktów. Zespół
nie planował następnych iteracji, dlatego postanowiono, że iteracja ta zostanie ewentualnie przedłużona, jeżeli nie uda
się wykonać wszystkich zadań.

==== Przebieg prac

Pierwsza grupa zadań dotyczy implementacji brakujących funkcjonalności projektu. Udało się wykończyć komponent
odpowiedzialny za wyświetlanie szczegółów powiadomienia w aplikacji mobilnej. Tym samym zakończono pracę nad
aplikacją mobilną. Kolejnym zadaniem było dokończenie procesu płatności. Zaimplementowano w końcu wsparcie dla
płatności dokonywanych przez niezalogowanych użytkowników. Było ono przekładane z iteracji na iterację przez ponad 4
miesiące, więc ukończenie zadania było bardzo radosną nowiną. Naniesione zostały również poprawki do wszystkich
ekranów procesu płatności. Dodano na przykład informację o cenie na pierwszym ekranie czy zaktualizowano komunikaty
wyświetlane użytkownikom. Ostatnie zadanie związane z programowaniem dotyczyło poprawek zarządzania tokenem JWT
w aplikacji internetowej. Aplikacja do tamtej pory nie radziła sobie zbyt dobrze z jego odświeżaniem, co powodowało
zawieszenie się strony. Tym zadanie zostały zakończone prace nad implementacją systemu.

Drobnych prac wymagano również w zakresie pozostałych aspektów związanych z projektem. Po ukończeniu implementacji
należało utworzyć artefakty i pliki wykonywalne, aby istniała możliwość prostego uruchomienia systemu bez ręcznej
kompilacji poszczególnych modułów. Utworzone pliki zostały udostępnione w serwisie _github_ jako pierwsze wydanie
systemu. Udało się również nareszcie zakończyć zadanie związane z testami E2E dla logowania i rejestracji. Utknęło
ono w procesie recenzji kodu na trzy miesiące, więc zakończenie prac napawa radością. Na koniec napisane zostały
pliki _readme_ dla aplikacji internetowej oraz mobilnej, które zawierają informacje o modułach kroki potrzebne do
ich uruchomienia.

Wszystkie pozostałe zadania w iteracji dotyczyły pisania książki do pracy dyplomowej. Pierwsze dwa zadania dotyczą
napisania dwóch pozostałych części rozdziału "Proces realizacji". Jest to rozdział zawierający dokumentację każdej
z iteracji, wraz z omówieniem zrealizowanych zadań. Następne zadania dotyczyły najdłuższego rozdziału pracy,
czyli "Opis realizacji". Zawiera on szczegóły implementacji każdego elementu systemu. W tej iteracji napisano
wszystkie jego części poza serwerem, który został już opisany wcześniej. Napisano również wiele pozostałych rozdziałów,
takich jak "Prezentacja w działaniu", "Testy", "Podsumowanie realizacji" oraz "Plan". Przy pisaniu rozdziału "Test"
przeprowadzono oraz udokumentowano również testy manualne całego systemu na podstawie wymagań funkcjonalnych
z rozdziału 4.3. Następne trzy zadania dotyczą napisania przez każdego z członków zespołu swoje wkładu w realizację
projektu dyplomowego. Kolejne dwa zadania zostały dodane w trakcie iteracji. Dotyczyły one naniesienia poprawek
zgodnie ze wskazówkami promotora.

Na sam koniec zaplanowano kilka zadań wprowadzających ogólne poprawki do pracy. Aktualizacji wymagał styl pracy,
gdyż używane były niewłaściwe kolory i rozmiar czcionki. Dodane zostały załączniki do pracy oraz brakujące terminy
w słowniku pojęć. Na koniec przeczytano całą pracę w celu znalezienia wszystkich błędów oraz aktualizacji starszych
części pracy dyplomowej.

==== Podsumowanie

Z końcem iteracji udało się zakończyć prace nad projektem. Dokończone zostały wszystkie zadania dotyczące modułów
systemu, a także napisano całą książkę do pracy dyplomowej. Zespół musiał już tylko uzyskać wymagane zgody i złożyć
pracę.

//.Wykres spalania sprintu trzynastego.
//image::../images/sprints_raports/burndown_sprint13.png[]

Zakończone zostały wszystkie 26 zadań wartych 66 punktów historii. Iteracja została trakcie przedłużona o ponad tydzień.
Jest to jedna z niewielu iteracji, która zakończyła się sukcesem. W rejestrze zadań zostało nadal kilkanaście zadań,
jednak zostały one przeniesione do następnych ewentualnych wydań systemu.
