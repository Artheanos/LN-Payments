=== Sprint 10 (13.06.2022 - 27.06.2022)

W oryginalnym planie na tą iterację zamierzano skupić się na przygotowaniach do wydania aplikacji, natomiast w rzeczywistości wysiłki zespołu skoncentrowały się głównie na aplikacji mobilnej, ponieważ chciano zakończyć nad nią prace przed terminem jej prezentacji na przedmiocie _PAMO_. Zaplanowano również zajęcie się zadaniami związanymi z rozwojem książki do projektu dyplomowego oraz długiem technicznym.

.Lista zadań w sprincie dziesiątym.
[cols="1,5,3,1,2"]
|===
|Klucz|Nazwa|Osoba przypisana|Story points|Status
|LP-127|Add confirmation/denial flow|Aleksander Konieczny|5|Ukończone
|LP-190|Create endpoint for querying single notifications|Jan Pieczul|2|Ukończone
|LP-133|Handle push notifications|Jan Pieczul|3|Ukończone
|LP-189|Add missing docs|Aleksander Konieczny|2|Ukończone
|LP-191|Clean up names and icons|Aleksander Konieczny|1|Ukończone
|LP-187|Perform monkey tests and fix errors|Aleksander Konieczny|2|Ukończone
|LP-185|Set up and add missing tests|Jan Pieczul|5|Ukończone
|LP-192|Write test scenarios|Aleksander Konieczny|1|Ukończone
|LP-188|Improve error handling|Jan Pieczul|2|Ukończone
|LP-154|Add server settings page|Jan Pieczul|2|Ukończone
|LP-177|Add total income data to balance endpoint|Aleksander Konieczny|3|Ukończone
|LP-172|Adjust payment caroussel|Jan Pieczul|2|Nieukończone
|LP-104|Handle payments from non-logged users|Jan Pieczul|3|Nieukończone
|LP-132|Add notification details component|Sebastian Lewandowski|2|Nieukończone
|LP-179|Create E2E test for mobileapp|-|5|Nieukończone
|LP-186|Fix first 3 chapters|Aleksander Konieczny|3|Nieukończone
|LP-135|Create auth scenarios|Sebastian Lewandowski|2|Nieukończone
|LP-141|Write "Plan" chapter|Aleksander Konieczny|3|Nieukończone
|LP-143|Write "Proces realizacji" chapter - part 1|Sebastian Lewandowski|8|Nieukończone
|===

Na tą iterację zaplanowanych zostało 16 zadań dających w sumie 52 punkty historii. W czasie jej trwania dodane zostały 3 nowe problemy, wycenione w sumie na 4 punkty. Usunięto również jedno z istniejących już zadań, które było wycenione na 5 punktów.
Ostatecznie, w tym sprincie znalazło się 18 zadań wycenionych na 51 punktów historii. Większość z nich związana była z aplikacją mobilną, co wynikało ze zbliżającej się prezentacji.

==== Przebieg prac
Tak jak w poprzednim sprincie, priorytetem w dalszym ciągu pozostawała aplikacja mobilna. Jako pierwsze ukończone zostało zadanie umożliwiające zatwierdzanie/ odrzucanie transakcji (LP-127), dzięki czemu jedna z głównych funkcjonalności aplikacji została dostarczona. Celem tego zagadnienia było stworzenie odpowiedniej logiki, która będzie przekazywać do _serwera_ informację o tym, jaką decyzję podjął administrator. Osobne zadanie LP-132 zostało natomiast zdefiniowane po to, aby zaimplementować odpowiedni ekran wyświetlający szczegóły oraz zawierający dwa guziki do wykonywania wyżej wymienionych akcji.
Kolejnym krokiem była implementacja wyświetlania powiadomień _push_ po utworzeniu transakcji (LP-133). Początkowo istniał tylko punkt końcowy transakcji, który po wysłaniu odpowiedniego zapytania, od razu w odpowiedzi zwracał szczegółowe informacje na jej temat. Aby wszystko działało tak, jak należy, niezbędne okazało się stworzenie punktu końcowego dla pojedynczego komunikatu, co wymagało dodatkowego nakładu czasu.

Wykonane zostało również zadanie LP-189 polegające na szczegółowym udokumentowaniu aplikacji mobilnej i opisaniu fragmentów kodu. W ramach rozwiązania LP-191 poprawione w niej zostały nazwy zmiennych, dodano ikony oraz zaktualizowano paletę kolorów.

Następnie zespół zajął się pisaniem testów dla aplikacji mobilnej. Jako pierwsze dodane zostały _testy małpy_, które umożliwiają sprawdzenie tego, jak zachowuje się aplikacja po wprowadzeniu losowych danych wejściowych. Warto wspomnieć, że zagadnienie to zostało wykonane specjalnie na potrzeby zaliczenia z _PAMO_, ponieważ było jedną ze składowych oceny z tego przedmiotu. W dalszej kolejności dodane zostały testy sprawdzające między innymi to, czy poszczególne elementy w aplikacji mobilnej generują się prawidłowo oraz czy aplikacja zachowuje się w określonych sytuacjach poprawnie(np. jeśli użytkownik nie posiada klucza prywatnego). Do ich stworzenia wykorzystano framework do testowania _Jest_. W związku z tym, że nie udało się dodać pełnych testów _end-to-end_, napisane zostały same scenariusze testowe z wykorzystaniem narzędzia _Cucumber_ i języka _Gherkin_.

Pod koniec iteracji udało się również poprawić obsługę błędów, która wyeliminowała zawieszanie się aplikacji mobilnej np. w sytuacji, gdy wygasł token.

Do aplikacji webowej dodana została podstrona z ustawieniami serwera (LP-154), gdzie administrator zyskał możliwość między innymi podania po osiągnięciu jakiej wartości kanał ma zostać zamknięty.
Ostatnim zadaniem wykonanym w tym sprincie (LP-177) było dodanie logiki odpowiedzialnej za wyświetlanie wpływów do portfela w kolejności chronologicznej.

==== Podsumowanie
W tej iteracji również nie udało się wykonać wszystkich z zaplanowanych zadań. Pozytywem było to, że udało się zakończyć zdecydowaną większość zagadnień związanych z aplikacją mobilną. Do następnego sprintu przeniesione zostało jedynie zadanie związane z implementacją ekranu wyświetlającego szczegóły powiadomienia (LP-132).
Poczyniono niewielkie postępy, jeśli chodzi o kwestie związane z serwerem. Niestety nie udało się ukończyć obsługi płatności dla niezalogowanych użytkowników (LP-104) i _testów E2E_ dla ekranów logowania oraz rejestracji (LP-135).
Jako porażkę należy rozpatrywać to, że żadne z zadań związanych z książką projektową nie zostało ukończone w tym sprincie.

.Wykres spalania sprintu dziesiątego.
image::../images/sprints_raports/burndown_sprint10.png[]

Zespół ukończył 11 z 18 zadań wycenionych na 28 punktów historii. Pozostałe zadania musiały niestety zostać przeniesione do kolejnej iteracji lub rejestru zadań. Nie jest to wynik, z którego można się cieszyć, natomiast warto zauważyć, że w związku ze zbliżającym się zakończeniem semestru, dostępność członków zespołu była mniejsza.
Jako pozytyw można rozpatrywać fakt, iż udało się ukończyć większość zadań związanych z aplikacją mobilną.
