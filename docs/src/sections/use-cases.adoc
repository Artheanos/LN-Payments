=== Przypadki użycia

==== Aktorzy

System będzie posiadał trzech aktorów.
Są oni ułożeni w hierarchii, każdy następny dziedziczy przypadki użycia po poprzednim.
Możemy wyróżnić następujących aktorów:

* Niezalogowany użytkownik → nie jest w danym momencie zalogowany.
Może on zalogować się bądź zarejestrować, jeżeli nie posiada konta.
Niezalogowany użytkownik może również kupować tokeny, aczkolwiek nie będzie on później miał dostępu do historii swoich
transakcji.
* Użytkownik → po zalogowaniu ma on dodatkowo dostęp do historii swoich płatności.
Może on tam przejrzeć wszystkie dotychczasowe zakupy oraz wyświetlić otrzymane tokeny.
* Administrator → jest osobą zarządzającą serwerem, mającą dostęp do jego zasobów.
Jeżeli wysłał on swój klucz publiczny na serwer, może też być członkiem portfela, a co za tym idzie zyskuje możliwość
podpisywania transakcji w aplikacji mobilnej.
Podobnie jak zwykły użytkownik, może on kupować tokeny oraz przeglądać swoją osobistą historię.

==== Przypadki użycia dla aplikacji internetowej

Jest to główna część systemu, w której użytkownicy, zarówno zalogowani, jak i niezalogowani, będą mogli kupować tokeny
oraz zakładać konta. Administratorzy będą mieli możliwość zarządzania i przeglądania danych serwera.
Warto zaznaczyć, że administratorzy mogą stworzyć innego administratora tylko w osobnym panelu do tego przeznaczonym.
Strona rejestracji pozwala tylko i wyłącznie na tworzenie standardowych użytkowników. Diagram przypadków użycia
pokazano na rysunku 3.

.Diagram przypadków użycia dla aplikacji webowej.
[plantuml]
----
include::../diagrams/use_case_webapp.puml[]
----

==== Przypadki użycia dla aplikacji mobilnej

Jest to dodatek do serwera pozwalający przede wszystkim na podpisywanie transakcji multisig.
Każdy administrator może zalogować się do aplikacji, wygenerować klucz prywatny oraz wysłać klucz publiczny na serwer.
Jeżeli administrator zostanie dodany do tworzonego portfela, to będzie on mógł podpisywać transakcje za pomocą
swojego klucza prywatnego, bądź je odrzucać. Przypadki użycia zaprezentowano na diagramie widocznym na rysunku 4.

.Diagram przypadków użycia dla aplikacji mobilnej.
[plantuml]
----
include::../diagrams/use_case_mobileapp.puml[]
----
