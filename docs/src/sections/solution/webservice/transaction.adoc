==== Transakcje

Pakiet _transaction_ odpowiedzialny jest za tworzenie nowych transakcji oraz pobieranie ich historii. Współpracuje on
ściśle z pakietami _wallet_ i _notification_, gdyż te funkcjonalności są ze sobą powiązane. Transakcje tworzy się
ze środków znajdujących w portfelu oraz należy je potwierdzić w aplikacji mobilnej przy pomocy powiadomienia.
Podobnie jak pakiet _admin_, zawiera dość mało klas. Jego zawartość widoczna jest na rysunku 57.

.Zawartość pakietu _transaction_
image::../images/webservice_transaction_content.png[]

Ogranicza się on przede wszystkim do zestawu klas pogrupowanych według warstwy aplikacji. Dostępne API, widoczne
na rysunku 58, pozwala na tworzenie nowych transakcji oraz na pobieranie danych historycznych, z wyszczególnieniem
tych oczekujących. Dostępne są one pod ścieżką _/transactions_. Dodatkowym punktem końcowym _/transactions/info_, który
pozwala na pobranie danych potrzebnych do utworzenia nowej transakcji.

.API dostępne dla transakcji
image::../images/webservice_transaction_api.png[]

Do utworzenia transakcji, podobnie jak w przypadku płatności, należy najpierw pobrać wymagane dane. Proces
pobierania tych danych standardowo zaczyna się w kontrolerze, w tym przypadku w _TransactionResource_, skąd wywoływana
jest metoda _getNewTransactionDetails_ klasy _TransactionService_, widoczna w kodzie 73.

.Metoda getNewTransactionDetails klasy TransactionService.
[source, java]
----
include::../../../../../webservice/src/main/java/pl/edu/pjatk/lnpayments/webservice/transaction/service/TransactionService.java[lines=147..150]
----

Odpowiedź składa się z aktualnego balansu adresu multisig oraz wartości determinującej istnienie aktualnie oczekującej
transakcji. Dane te wymagane są w aplikacji internetowej do poprawnej obsługi dostępu do formularza, a także do
wyświetlania informacji o dostępnych środkach. Kolejnym krokiem jest utworzenie nowej transakcji. Odbywa się to w
metodach _createTransaction_. Dostępne są dwie przeciążone wersje tej metody. Obie z nich przyjmują jako parametr
adres docelowy, natomiast tylko jedna przyjmuje kwotę transakcji. Drugie przeciążenie wykonuje transakcję na
wszystkie dostępne w portfelu środki. Obecnie ta metoda wykorzystywana jest tylko w procesie odtwarzania portfela.
Została ona zaprezentowana w kodzie 74.

.Metoda createTransaction klasy TransactionService przeciążona z dwoma parametrami.
[source, java]
----
include::../../../../../webservice/src/main/java/pl/edu/pjatk/lnpayments/webservice/transaction/service/TransactionService.java[lines=56..65]
----

Metoda prywatna _validateAndObtainWallet_ sprawdza, czy istnieje aktualnie oczekująca transakcja. Jeżeli nie, to
zwracany jest aktualnie używany portfel. Następnie obie przeciążone metody _createTransaction_ wywołują również
przeciążone metody _createTransaction_, ale pochodzące z klasy _BitcoinService_. Ciało obu metod test bardzo obszerne,
dlatego cała uwaga zostanie poświęcona wersji z możliwością określenia kwoty transakcji, zaprezentowana w kodzie 75.

.Metoda createTransaction klasy BitcoinService, przeciążona z kwotą transakcji.
[source, java]
----
include::../../../../../webservice/src/main/java/pl/edu/pjatk/lnpayments/webservice/wallet/service/BitcoinService.java[lines=65..89]
----

Na początku parametry wejściowe mapowane są na odpowiednie obiekty z biblioteki _BitcoinJ_. Pomiędzy mapowaniami
znajduje się pobranie balansu adresu multisig oraz utworzenie transakcji. Odbywa się ono w metodzie prywatnej
_buildTxWithInputs_ pokazanej w kodzie 76.

.Metoda prywatna buildTxWithInputs klasy BitcoinService.
[source, java]
----
include::../../../../../webservice/src/main/java/pl/edu/pjatk/lnpayments/webservice/wallet/service/BitcoinService.java[lines=110..118]
----

Tworzy ona nowy obiekt klasy _Transaction_, pochodzącej z pakietu biblioteki _BitcoinJ, a następnie przy pomocy
_WalletAppKit_ pobierane są adresy obserwowane przez bibliotekę. Filtrowane są w taki sposób, aby uzyskać wszystkie
dostępne wyjścia transakcji, które dodawane są jako wejścia tej nowo powstałej. Wracając do metody _createTransaction_,
po przygotowaniu danych następuje sprawdzenie, czy dostępne są środki w portfelu, aby dokonać transakcji, z
uwzględnieniem opłaty transakcyjnej. Po udanej walidacji tworzone są dwa wyjścia transakcji: jedno wysyłające środki
na wskazany adres, a drugie zwracające resztę na adres multisig. Tak utworzona transakcja mapowana jest na obiekt
_Transaction_, tym razem będąca modelem aplikacji. Po utworzeniu obiektu transakcji metoda _createTransaction_ z klasy
_TransactionService_ może kontynuować pracę. Wywoływana jest wtedy metoda prywatna _finishTransaction_ widoczna w kodzie
77.

.Metoda finishTransaction klasy TransactionService.
[source, java]
----
include::../../../../../webservice/src/main/java/pl/edu/pjatk/lnpayments/webservice/transaction/service/TransactionService.java[lines=129..138]
----

Metoda ta kończy tworzenie obiektu _Transaction_, po czym zapisuje go w bazie danych. Zajmuje się również wysłaniem
powiadomień do użytkowników. Przy pomocy powiadomień może on podpisać transakcję w aplikacji mobilnej. Tworzona
jest kolekcja powiadomień, zawierająca jeden obiekt dla każdego administratora portfela. Następnie przy pomocy klasy
_NotificationSocketController_ pochodzącej z pakietu _notification_ wysyłane są one do administratorów. Jej wybrane
metody pokazano w kodzie 78.

.Metody klasy NotificationSocketController.
[source, java]
----
include::../../../../../webservice/src/main/java/pl/edu/pjatk/lnpayments/webservice/notification/resource/NotificationSocketController.java[lines=29..38]
----

Wywoływana jest metoda _sendAllNotifications_, która dla każdego otrzymanego powiadomienia wywołuje metodę
_sendNotification_. Zapisuje ona transakcje w bazie danych, po czym wysyła powiadomienia na indywidualny kanał
użytkownika protokołu Websocket.

Ostatnią funkcjonalnością pakietu jest pobieranie historii o płatnościach. Dodatkowym aspektem jest oddzielenie w
odpowiedzi transakcji oczekującej. Dzięki temu może być ona wyświetlana oddzielnie od innych transakcji, aby
użytkownik dokładnie wiedział o jej istnieniu. Kod odpowiedzialny za wyszukiwanie transakcji zaprezentowano w kodzie 79.

.Metoda findTransactions klasy TransactionService.
[source, java]
----
include::../../../../../webservice/src/main/java/pl/edu/pjatk/lnpayments/webservice/transaction/service/TransactionService.java[lines=84..90]
----

Osobno pobierana jest transakcja oczekująca oraz wszystkie inne transakcje. Następnie wszystkie klasy modelowe
konwertowane są na obiekty DTO, po czym gotowy obiekt zwracany jest użytkownikowi.
