==== Powiadomienia mobilne

Powiadomienia mobilne obsługiwane są w pakiecie _notifications_. Obecnie służą one do podpisywania bądź odrzucania
transakcji, zarówno standardowych, jak i tych odtwarzających portfel. Rozwiązanie zostało zaprojektowane w taki
sposób, aby w przyszłości istniała możliwość wysyłania powiadomień niepowiązanych w żaden sposób z transakcjami.
Z tego powodu funkcjonalność otrzymała swój własny pakiet, widoczny na rysunku 59.

.Zawartość pakietu _notification_.
image::../images/webservice_notification_content.png[]

Pakiet poza standardowymi klasami różnych warstw aplikacji zawiera również obsługę potwierdzania i odrzucania
powiadomień oraz specjalny kontroler wysyłający je z wykorzystaniem protokołu Websocket. Został on już opisany
przy okazji pakietu _transaction_. Standardowo wszystkie funkcjonalności obsługiwane przez API obsługiwane są
początkowo przez metody kontrolera _NotificationResource_, skąd wywołania są delegowane do serwisu
_NotificationService_. Punkty końcowe zaprezentowano na rysunku 60.

.API dostępne dla powiadomień mobilnych.
image::../images/webservice_notification_api.png[]

Dostępnych jest kilka punktów końcowych API. Metoda GET _/notifications_ pozwala na pobranie wszystkich powiadomień
użytkownika. Druga wersja, z parametrem _id_, pozwala na pobranie danych tylko dla jednego wybranego powiadomienia.
Ścieżka _/notifications/\{id\}/transaction_ pozwala na pobranie danych o transakcji powiązanej z powiadomieniem.
Jest to wymagane do procesu potwierdzania oraz odrzucania transakcji. Odpowiedź zawiera między innymi
surową transakcję z postaci szesnastkowej, która po podpisaniu musi zostać odesłana na serwer. Ostatnie dwa
punkty służą do podpisywania i odrzucania powiadomień. Są to _/notifications/\{id\}/confirm_ oraz
_/notifications/\{id\}/deny_. Warto wspomnieć że wszystkie powyższe metody używane są tylko w aplikacji mobilnej.

Pierwsze dwie metody API powiadomień ma bardzo prostą zasadę działania. A obu przypadkach wszystko sprowadza się do
wywołania odpowiedniej metody repozytorium, która pobierze z bazy danych pożądane dane. Następnie konwerter
przekształca dane, po czym zwraca je. Następną metodą w procesie będzie pobieranie informacji o transakcji. Dzieje się
to już po tym, jak użytkownik kliknął guzik potwierdzający transakcję w aplikacji mobilnej. Następuje wtedy
zebranie danych potrzebnych do podpisania transakcji. Odbywa się to w metodzie _getSignatureData_ klasy
_NotificationService_.

.Metoda getSignatureData klasy NotificationService.
[source, java]
----
include::../../../../../webservice/src/main/java/pl/edu/pjatk/lnpayments/webservice/notification/service/NotificationService.java[lines=40..47]
----

Na podstawie ID powiadomienia pobierany jest odpowiedni obiekt z bazy danych. Dzięki mapowaniu obiektowo-relacyjnemu,
zawiera on już w sobie pasujący obiekt transakcji. Dodatkowo pobierany jest też aktualny adres portfela. Na podstawie
tych klas budowana jest odpowiedź zawierająca surową transakcję, _redeem script_ oraz wersję obiektu _Transaction_ w
bazie danych. Jest to zabezpieczenie przed problemem straconych zapisów. W tym przypadku jest to niezwykle ważne,
ponieważ stracona podpisana transakcja może prowadzić do utraty środków.

Następnymi i najważniejszymi funkcjonalnościami pakietu są potwierdzanie i odrzucania transakcji. Zajmują się tym metody
_handleNotificationResponse_ oraz _handleNotificationDenial_ klasy _NotificationService_.

.Metoda getSignatureData klasy NotificationService.
[source, java]
----
include::../../../../../webservice/src/main/java/pl/edu/pjatk/lnpayments/webservice/notification/service/NotificationService.java[lines=49..63]
----

Metody są do siebie podobne. W obu przypadkach pobierane jest powiadomienie z bazy danych. Następna jest walidacja,
która sprawdza, czy wobec powiadomienia została podjęta już jakaś akcja. Później pobierana jest klasa obsługująca
otrzymany typ powiadomienia, wobec której wywoływana jest odpowiednia metoda _confirm_ bądź _deny_. Pomimo tego,
że metody się dużo nie różnią, wydzielenie wspólnej części do osobnej metody było problematyczne, ponieważ Java nie
wspiera zwracania kilku wartości z jednej metody. Przy tak małej ilości kodu zdecydowano się na pozostawienie
duplikatów, aby nie stracić na czytelności kodu.

Powiadomienia obsługiwane są przez implementacje interfejsu _NotificationHandler_. Został do tego zaimplementowany
wzorzec projektowy strategia (_strategy_)<<gof>>. Dzięki temu każdy typ powiadomienia ma swoją własną klasę
odpowiedzialną za jego obsługę.

.Interfejs NotificationHandler.
[source, java]
----
include::../../../../../webservice/src/main/java/pl/edu/pjatk/lnpayments/webservice/notification/strategy/NotificationHandler.java[lines=7..14]
----

Odpowiednia implementacja interfejsu dla typu powiadomienia pozyskiwana jest z użyciem klasy
_NotificationHandlerFactory_. Jest to implementacja wzorca projektowego fabryka (_factory_)<<gof>>. Pozwala ona
na pobranie implementacji na podstawie wartości typu wyliczeniowego _NotificationType_.

.Klasa NotificationHandlerFactory.
[source, java]
----
include::../../../../../webservice/src/main/java/pl/edu/pjatk/lnpayments/webservice/notification/strategy/NotificationHandlerFactory.java[lines=11..28]
----

W momencie, kiedy Spring inicjuje powyższy serwis, wstrzykuje on do konstruktora wszystkie implementacje
interfejsu _NotificationHandler_. Na tej podstawie tworzona jest tablica asocjacyjna, łącząca typ powiadomienia
z jego klasą obsługującą. Jest to bardzo przyszłościowe rozwiązanie. Aby dodać nowy typ powiadomienia, wystarczy
dodać nową wartość typu wyliczeniowego oraz odpowiednią implementację _NotificationHandler_. Kod ten spełnia dzięki temu
zasadę _open-closed principle_ akronimu SOLID. Pobieranie implementacji przez metodę _findHandler_ polega tylko na
pobraniu odpowiedniej wartości z tablicy asocjacyjnej. Zastosowana implementacja _EnumMap_ jest zoptymalizowana pod
działanie z typami wyliczeniowymi, dzięki czemu rozwiązanie to jest bardzo szybkie. Złożoność obliczeniowa metody _get_
wynosi stem:[O(1)].

Obsługa powiadomień transakcji znajduje się w klasie _TransactionHandler_. Potwierdzanie odbywa się poprzez
zaimplementowaną metodę _confirm_.

.Metoda confirm klasy TransactionHandler.
[source, java]
----
include::../../../../../webservice/src/main/java/pl/edu/pjatk/lnpayments/webservice/notification/strategy/TransactionHandler.java[lines=27..40]
----

Na początku pobrane z obiektu powiadomienia zostają wymagane obiekty. Są to _AdminUser_ oraz _Transaction_.
Następnie wywoływana jest prywatna metoda _updateRawTransaction_, odpowiedzialna za aktualizację transakcji.

.Metoda prywatna updateRawTransaction klasy TransactionHandler.
[source, java]
----
include::../../../../../webservice/src/main/java/pl/edu/pjatk/lnpayments/webservice/notification/strategy/TransactionHandler.java[lines=56..61]
----

Przy pomocy metody _verifySignature_ klasy _BitcoinService_. Weryfikowane jest, czy transakcja została rzeczywiście
podpisana przez danego użytkownika. Kod metody zostanie pominięty, gdyż algorytm jest bardzo duży i skomplikowany.
Metoda ta zajmuje się przejściem przez każde wejście transakcji. Analizie poddany zostaje każdy skrypt
odblokowujący. Jeżeli skrypt jednego z wejść zawiera podpis zweryfikowany przez jego klucz publiczny, to transakcję
można uznać za podpisaną poprawnie. Potem następuje kontrola wersji transakcji, zabezpieczająca przed straconymi
zapisami. Jeżeli wersja otrzymana w żądaniu różni się od tej w bazie danych, potwierdzanie zakończy się niepowodzeniem.
Na koniec transakcja zostaje zaktualizowana w bazie danych. Wracając do metody _confirm_, po udanej aktualizacji
transakcji następuje zmiana statusu powiadomienia. Finalnie sprawdzane jest, czy transakcja osiągnęła minimalną liczbę
podpisów. Jeżeli tak, to wywoływana jest metoda _broadcastTransaction_ klasy TransactionService z pakietu _transaction_.

.Metoda broadcastTransaction klasy TransactionService.
[source, java]
----
include::../../../../../webservice/src/main/java/pl/edu/pjatk/lnpayments/webservice/transaction/service/TransactionService.java[lines=92..102]
----

Wywoływana jest metoda _broadcast_ klasy BitcoinService. Jeżeli wywołanie się powiedzie, to transakcję można
uznać za zakończoną. W przypadku otrzymania wyjątku transakcja zmienia status na nieudany. Ostatnim krokiem jest
zmiana statusu wszystkich oczekujących powiadomień dotyczących danej transakcji na wygasły. Metoda _broadcast_
zajmuje się już przesłaniem transakcji do innych węzłów w sieci Bitcoin.

.Metoda broadcast klasy BitcoinService.
[source, java]
----
include::../../../../../webservice/src/main/java/pl/edu/pjatk/lnpayments/webservice/wallet/service/BitcoinService.java[lines=150..166]
----

Przed próbą propagacji transakcja poddawana jest ostatniemu sprawdzeniu. Odbywa się to przez próbne uruchomienie
skryptu, które sprawdza, czy środki z danego wejścia mogą zostać wydane. Jeżeli wszystkie wejścia transakcji mają
poprawne skrypty, to transakcję można uznać za ważną. Następnie dzięki obiektowi klasy WalletAppKit wywoływany jest
szereg komend służących do propagacji transakcji. Wywołanie jest wielowątkowe, a w przypadku porażki może trwać wiele
minut. Z tego powodu ustawiony został limit jednej minuty na zakończenie żądania. Jeżeli w tym czasie transakcji nie
uda się rozpropagować bądź wystąpi po drodze inny błąd, to rzucany jest wyjątek _BroadcastException_. Jest on później
przechwytywany w _TransactionService_ w celu zmiany statusu transakcji na nieudaną. Nieudana propagacja nie oznacza
również nieudanego żądania HTTP, ponieważ dotyczyło ono potwierdzenia transakcji, a nie jej rozpropagowania. Poza
potwierdzaniem transakcji można ją również odrzucić. Wykonuje to metoda _deny_ klasy _TransactionHandler_.

.Metoda deny klasy TransactionHandler.
[source, java]
----
include::../../../../../webservice/src/main/java/pl/edu/pjatk/lnpayments/webservice/notification/strategy/TransactionHandler.java[lines=42..49]
----

Zasada działania jest taka jak w przypadku potwierdzania, z wyłączeniem aktualizacji samej transakcji. Aktualizowany
jest status powiadomienia na odrzucone. Jeżeli minimalna ilość podpisów stanie się nieosiągalna, to transakcja zostanie
anulowana. Status zmieni się na anulowany, a wszystkie oczekujące powiadomienia zmienią status na wygasły.

Drugim obsługiwanym typem powiadomień są odtworzenia portfela. Jest to tylko specjalny typ potwierdzenia transakcji,
dlatego też klasa obsługująca _WalletRecreationHandler_ wykorzystuje w procesie klasę _TransactionHandler_ przy użyciu
kompozycji. Metoda _deny_ jedyne co robi to wywołanie równoważnika z _TransactionHandler_, a jeżeli limit stanie się
nieosiągalny, to oczekujący portfel zostanie usunięty. W przypadku metody _confirm_ logika prezentuje się następująco:

.Metoda confirm klasy WalletRecreationHandler.
[source, java]
----
include::../../../../../webservice/src/main/java/pl/edu/pjatk/lnpayments/webservice/notification/strategy/WalletRecreationHandler.java[lines=23..32]
----

Na początku wywoływana jest metoda _confirm_ z klasy _TransactionHandler_. Następne kroki podejmowane są w zależności
od wyniku jej wywołania. Jeżeli transakcja jest potwierdzona, następuje zamiana portfeli. Polega ona na
zmianie statusu aktywnego portfela na emerytowany, a oczekującego na aktywny. W przypadku nieudanej propagacji
transakcji oczekujący portfel jest usuwany. Dzięki temu administratorzy mogą spróbować stworzyć nowy portfel jeszcze
raz.
