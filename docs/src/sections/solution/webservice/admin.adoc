==== Zarządzanie administratorami

Pakiet _admin_ jest zdecydowanie najmniejszy pod względem ilości klas. Zajmuje się on obsługą zarządzania
administratorami. Poszczególne serwisy i zasoby podobne są do klas znajdujących się w pakiecie _auth_, aczkolwiek
dotyczą tylko i wyłącznie administratorów. Dodatkową funkcjonalnością jest możliwość odbierania kluczy publicznych od
administratorów. Zawartość pakietu pokazana jest na rysunku 53.

.Zawartość pakietu _admin_.
image::../images/webservice_admin_content.png[]

Interfejs HTTP zawiera kilka metod dostępnych pod adresem /admins, widocznych na rysunku 54. Są to metody służące do
pobierania, dodawania oraz usuwania administratorów. Dodatkowo ścieżka /admins/keys z metodą PATH pozwala na przesłanie
klucza publicznego.

.API dostępne dla zarządzania administratorami.
image::../images/webservice_admin_api.png[]

Kod klasy _AdminResource_, obsługującej żądania HTTP jest bardzo prosta. Każda metoda deleguje wywołanie do klasy
_AdminService_, która zawiera prawie całą logikę w tym pakiecie. Zawiera ona wiele metod bardzo podobnych do tych
pochodzących z _UserService_, tylko operujące na administratorach. Nową funkcjonalnością względem tamtej klasy
jest usuwanie użytkowników, którą pokazano w kodzie 55.

.Metoda removeAdmin klasy AdminService.
[source, java]
----
include::../../../../../webservice/src/main/java/pl/edu/pjatk/lnpayments/webservice/admin/service/AdminService.java[lines=65..73]
----

Aby usunąć administratora, należy najpierw pobrać jego obiekt z bazy danych. Ważnym krokiem jest sprawdzenie, czy
pobrany administrator jest członkiem aktualnego portfela. Gdyby administrator był członkiem portfela, usunięcie go
mogłoby spowodować utratę środków, ponieważ przepadłaby możliwość podpisania i walidacji transakcji. Po udanej
walidacji użytkownik może zostać usunięty przy pomocy repozytorium administratorów. Klasa _AdminService_ pozwala
na przesłanie z aplikacji mobilnej klucza publicznego, co pokazano w kodzie 56. Umożliwia on stworzenie adresu multisig
przy tworzeniu portfela oraz weryfikację podpisów transakcji.

.Metoda uploadKey klasy AdminService.
[source, java]
----
include::../../../../../webservice/src/main/java/pl/edu/pjatk/lnpayments/webservice/admin/service/AdminService.java[lines=55..63]
----

Zasada działania jest dosyć podobna do poprzednio omawianej metody. Po pobraniu administratora z bazy danych następuje
weryfikacja. Tym razem jest to sprawdzenie, czy użytkownik przesłał już swój klucz publiczny. Następnie wartość
pola przechowującego klucz jest aktualizowana, a sam obiekt zapisywany w bazie danych. Ostatnim elementem pakietu
jest klasa _InitialAdminLoader_, która służy do automatycznego tworzenia administratora przy starcie serwera.
Zawsze bowiem musi istnieć jedno konto administracyjne, aby umożliwić wstępną konfigurację serwera.

.Metoda run klasy InitialAdminLoader.
[source, java]
----
include::../../../../../webservice/src/main/java/pl/edu/pjatk/lnpayments/webservice/admin/startup/InitialAdminLoader.java[lines=29..44]
----

Klasa ta implementuje interfejs _ApplicationRunner_, dzięki czemu nadpisana metoda _run_ zostanie automatycznie
wywołana przed załadowanie kontekstu Springa. Została ona pokazana w kodzie 57. Metoda ta pobiera domyślną nazwę
użytkownika oraz hasło, po czym buduje obiekt DTO służący do tworzenia administratorów i wysyła go do odpowiedniego
serwisu. W przypadku nieudanego zapisu odpowiedni komunikat jest logowany. Aktualnie próba dodania administratora
następuje przy każdym uruchomieniu serwera. W przyszłości planowane jest uruchamianie jej tylko przy pierwszym
uruchomieniu na danym komputerze.
